juHvo' Soj nIH chalHa'DIbaH
SorDaq puvpu' chalHa'DIbaH
jIvalchugh Sojvetlh vISop jatlhegh chalHa'DIbaH leghpu'bogh Ha'DIbaH
poHvaD Qubpu'
chalHa'DIbaHDaq nuQneH jatlhneS Ha'DIbaH
DaHjaj bI'IHneS
monglI' 'IH law' Hoch 'IH puS
tellI' HoS law' Hoch Hos puS
ghogh ghajchugh Hoch bel 'e' DIch jIH
Dochmeyvam jatlh Ha'DIbaH
'IHpu' ghogh 'e' naDmo' cha'bej chalHa'DIbaH
nujlI' poSmoHDI' ghorDaq chaghpu' Soj
nom Soj tlhap Ha'DIbaH
'IHghachlI' vIjatlhlaw' 'ach yab vIjatlhbe'bej 

Do' Ha'DIbaH ghaj loD be'nalDaj je
Ha'DIbaHvo' boghpu' lo'laHbogh moQ 'e' qaStaH jaj
Ha'DIbaH luHoHchugh Huch lulellaH 'e' luQub
vaj Huch Hoch SuqmeH HoH loD be'nalDaj je qur
Ha'DIbaH poS 'ej le'be' Ha'DIbaH
'IQqu' loD be'nalDaj je
Ha'DIbaH HoHmo' mIpHa'
tuvchugh Huch ghaj 

bIQ ngaSwI' tu' 'ojbejbogh chalHa'DIbaH
ngaSwI'Daq nujDaj lanpu'DI' chalHa'DIbaH bIQ SIchlaHbe' 'e' tu'
nIDtaH 'ach tlhutlhlaHbe'ba'DI' jegh
SIbI' chen Qubghach 
naghHom woH 'ej ngaSwI'Daq roQ
bIQ jenchoH
bIQ jenchoHmeH ngaSwI'Daq roQ naghHom
vaj chaghDI' naghHommey puS bIQ tlhutlh

nujDajDaq Soj qeng Ha'DIbaH
bIQtIqHomDaq yIt ghaH
He DungbIQtIqHom tlha'DI' bIQDaq legh'egh
Soj tIn qengbogh Ha'DIbaH pIm Qub
Sojvetlh SuqmeH HIv
HIvDI' bIQDaq chagh SojDaj 'ej chIlta'

qaStaHvIS cha' jaj much lubejpu' latlh 'ej wIbejlaH 'e' laylaHbe'. much bejmeH pa'Daq cha'maH quS, HaSta je tu'lu'. taghpa' muchmaj pa' HurDaq bejwI' DIloS. pawchugh cha'maH bejwI' much wIbejlaHbe' maH. paw vagh nuv 'ej bItqu' Alexandre.
Dumer much DaneHchugh QonoSHomvam DalaD 'e' yImev. wejlogh vIbejta' 'ej Hoch vIqawbogh vIDel 'e' vIHech.
taghDI' much, Hamlet SoQ jatlhlI' ghuy'Do' 'a nujDaj 'angbe' HaSta. mInDu' neH leghlu'taH. qaStaHvIS wej tup jatlhtaH. Dalmo' mej nuv puS. bertlham jatlhtaHvIS paw latlh nuvpu' 'ej SoQ SIQnISbe'mo' mabel.
nI' je pong tetlh 'ej qIj jIH pongmey lucha'lu'taHvIS. tagha' tagh muchna'.
jatlh nuv puS. luyu'lu'pu' 'a not yu'wI' Qoylu'mo' jatlhlaw' neH.
Hol, nughmaj je Del 'angghal. chu'be' qechmeyvam. jatlh tlhIngan Hol yejHaDvaD pupmo' laHwIj, yejHaD vIlonlaHbe'.
jatlh Marc Okrand. jatlh ghuwIj 'oH tlhIngan Hol'e'. nenchoH Hoch ghu 'a wej vIlonrup. choHtaHmo' Hol, DaH taHmoHmeH mIw vIwIvlaHbe'. nuq poQ Hol, vIlonnISDI'?
muchvaD potlhba' taHjaj wo'. bom Qanqor, lubom ghunchu'wI' ghungchu'wI'qoq je, jatlh 'ej mugh Andrew. bom Hoch 'ej jatlh Qanqor: pup! pov!
  wa'logh neH ghunchu'wI' ghungchu'wI' je DIlegh, bomtaHvIS. jIHvaD jatlh Alexandre pujmo' ghunghchu'wI'   pongvetlh lo'taHbe' 'e' vISov 'a wej nenmo' pongna' vIlo'be'   ghogh, Do'Ha' lo'laHbe'.  
jIjatlh jIH: Hamlet mughlI' tlhIngan Hol yejHaD 'e' vISovchoHDI' yapbe' mu'tay' 'e' vIHar 'ach DaH mu'tay'vetlh vIra'laH jIH . . . yapbej. 'IHbe'bej Hol jIjatlh 'ej chu'wI' HughDaq 'oy'moH, 'ach DajatlhlaHchu'chugh Hugh 'oy'moHbe'. jIjatlh: yabwIj vIwoDbe', yabwIj vIjejmoH 'a jIjatlhtaHvIS jIQagh 'ej bong cha'logh ?yablIj? jIjatlh. qechwIj yaj 'ej mugh Seqram vaj muj mu'mey Sovbe' Alexandre. munuQ Qagh 'a rut yIH ghom Hoch.
jatlhtaHvIS Seqram Hol Del 'ej 'IH qechmey. maQumDI' yabDaq qechmey DIQay. maghItlhchugh potlhbe' poH, chuq joq - DIQaylaHtaH.
paintball Del DloraH. paintballvaD QummeH tlhIngan Hol ghojchoH DloraH. DloraHvaD lalDan rurlaw' paintball. po'qu'qu' ghaH 'ej 'ovtaHvIS narghHa'laHlaw'. tlhIngan tIgh qel je: "Good Morning" jatlh 'e' tIvbe' DloraH. jatlh DloraH not puH novDaq jIleng vaj tlhIngan Hol jatlhwI'mo' tera' tIgh vIqIHpu'. jIHvaD Saghqu'choHpu' mu'meyvam, DaH 'ayraqDaq ghaHtaH DloraH'e' 'e' vISovmo'.
jatlh Louise Whitty. DaSmeymo' ghaHvaD Daj Hov leng. DaSmey waqmey je chenmoH ghaH 'ej qIrq HoD DaS parHa'qu'mo' ngevmeH chenchoHmoH. DaSmeywIj je' 'Iv? 'e' SIv. chaq tlhIngan Hol lujatlhbogh nIpponya'ngan chaH je'wI'wI''e'! tlhIngan DaS parHa' je. HomwI' roSwI' je jojHeyDaq chevlu'mo' lem rur.
jatlh 'ISqu'. nov ghaH 'a qep'a'Daq nov ghaHbe'law' jatlh.
muchvaD potlhqu' Qanqor HoD. pIm Qanqor Rich je 'e' Del. Qat taHjaj wo'. Hello Goodbye je jatlhbe'meH Qatlh Qu'.
Michael Oetting - Hov leng parHa'qu'. tlhIngan rur neHmo' jech tuq, Hol ghoj, tIgh pab. magh bangDaj 'e' Del. ?romuluSngan ghaH jay'? Hol patlh pach wa'DIch baj neHqu'. HaDqu' 'a luj.
puqloDDaj Del Holtej   'ej bom puqloD 'e' wIQoy  . Dun Holtej QIch, QIchwIj vIDubnISmoH. baghneQ qID QIj.
jaj wa'DIch wIbejtaHvIS QapHa'choH cha'bogh jan 'ej much Qaw'. wanI'vammo' much lISlu' 'ej Hamlet luwoD. HamletvaD tlhIngan ngaghmeH tay Delbogh Michael Dorn tamlu'. joQDu' ghorbe'chugh Data'Ha' jatlh.
'ay'mey law' vIqawlaHbe'law' vaj Hoch vIDelbe'ta'. vIqawDI' vIDelqa'.
tera' DIS             , yabDajDaq jabbI'ID nov HevchoH Nancy Lieder, Wisconsin   USA   DabwI'. qechmey lo'taHvIS Qumlaw' Zeta Reticuli Dabbogh Dolpu''e'. De' potlh lulI'. tugh Hovtay'maj yot yuQ chu'. yuQvetlhvaD X yuQ   Planet X   lupong. Do'Ha' tera' yuQ juS X yuQ, 'ej cholDI', Sumqu'. Sumqu'DI', yuQmaj Qaw'. DIngba' tera', 'ach DIng 'e' mev chollI'bogh X yuQ tlham. ghIq yoychoH tera' peQ chem. Qomqu' tera', 'ej HochHom puH SoDchu' bIQ'a'. Heghbej tera'ngan law'qu', 'ej tayqeqmaj Qaw'lu'. 'ach De' QaQ lulI' je zetanganpu'. tera' lupaw 'ej 'op Human Qan. qaSpu'DI' yuQ lot, taHwI'pu'vaD taghmeH bov Dun luboQ.
potlhqu'ba' De'vetlh jay'! zeta jabbI'ID luSovlu'meH, Web ghom cher Nancy Lieder. Zetatalk 'oH pongDaj'e'. nom zeta jabbI'ID tu' ghot law'. WebDaq nargh zetangan, X yuQ je qelbogh mu'mey law'. jabbI'ID lajQo' 'op, 'ach Har latlh, 'ej ghIj De'vam. cholDI' X yuQ, toD'eghlaH'a'? Do' qeSqang zetangan, Duychaj Nancy je. WebDaqchajDaq nargh ghu' Sar qeltaHbogh qeS law'qu''e'. SachchoH ghomchaj. QonoS, paqmey je qon Nancy, 'ej qep'a' loH. 
lot jaj lu'ang zetangan. jaj wa'maH vagh jar vagh DIS              tera'Daq qaS X yuQ chuq rav; vaj jajvetlh qaS yuQmaj QIH. loghDaq DaH X yuQ lubejlaH tera' Hovtej, 'ach peghmeH ngoDvam QuS tejpu', qum je. vIt Nancy neH. chollI'bogh X yuQ He cha'meH, Zetatalk WebDaqDaq nav cher. Digital camera lo'taHvIS, X yuQ luHotlh ghot law', 'ej cha'meH navDaq chovnatlh lI'. 
ach DaH qaS DIS             ; qaSpu' DIS naQ. qatlh tera' Qaw'lu'be'? nuqDaq 'oH X yuQ'e'? muj'a' Nancy? toj'a' zetanganpu'? nargh tlhochbogh ngoDmey. Qoch HovQeD, Nancy De' je. DuHbe' X yuQ He, Do je Delta'bogh. tugh paw X yuQ 'e' lulay' zetangan. pawbe'ba'. qatlh? X yuQ luDeltaHvIS, mujchugh chaH, chay' latlh De'chaj lajlaH vay'?
jeghbe' Nancy. tera' ghang X yuQ 'e' loSlaw'taH. ratlh ghomDaj; ratlh Zetatalk Daq X yuQ cha'meH nav je. paw X yuQ 'e' lay'taH Nancy, 'ach DaH pawmeH jaj ngu'qangbe'. QIj zetanganpu'; jatlh. ?QIH jaj'e' retojbej, 'ach meq pov wIghaj. tera' Qaw'bogh jajna' wI'angchugh, vaj rewbe' tojmeH 'ej SeHmeH De'vetlh lulo'bej qumraj. tejpu'ra', qummeyraj je bovoqQo'; Nancy neH bovoq. QIH jaj wIngu'DI', manep, 'ach DaH mavIt.? 
Huj Human toj'eghmeH laH 'ej Dun. vay' Harchugh ghot, 'utbe' ngoDmey. qechDaj tlhochchugh ngoDmey wanI'mey joq, ngoDmeyvetlh wanI'meyvetlh ghap lajQo'. SuvwI'na' tojlu'be'meH, chay' vangnIS? wa' vIttlhegh boqaw: yIvoq, 'ach yI'ol.
qonta' Holtej
Dajqu' tlhIngan Hol jatlhwI' 'e' tu'law' De' ja'wI'. qaStaHvIS wa'maH DIS, qaSDI' qep'a', Hoch DIS SaH De' ja'wI', nuyu'meH. teH, roD nuvaq. 'a jISaHbe'; numuchmo', tlhIngan Hol jatlhwI' chu' wISamchugh, Qap. 
puqloDwI'vaD tlhIngan Hol vIghojmoHmo', muyu' neHqu' De' ja'wI'. ghu'vam vIlajchoH. DISben puS muyu' Huj paqHom De' ja'wI'. ghItlhvammo' muyu' neH Howard Stern. Stern DaSovchugh, muvaqqu'mo' bIyay'be'. mu'tlheghvam vImugh 'e' poQ Stern: The rain in Spain falls mainly on the plain. 'op mu'vam Hutlh tlhIngan Hol 'e' vIQIjchoH, 'a SIbI' mubuSHa'choH Stern. wejpuH. 'a jISaHbe'. 
jar puS wen murI' 'e' nID Crank Yankers. pInwI' ngo' lurI', 'ach pa' jIvumtaHbe'mo' jISaHbe' 'ej muSambe'. 'a pongwIj lulo'mo' 'ej qabwIj lu'oSmo', lo'vam vIchaw' 'e' mutlhob. vIghIb. Hol HaDnIS Ray Shanty 'oH chovnatlh pong'e'. tlhIngan Hol jatlhwI' nej, 'ach SamlaHbe' Ray. latlh vumwI' Sam. Bill Evans 'oH pongDaj'e', 'ach nom jatlhmo', Blevins jatlhlaw'. puQDI' Bill, ghogh HablI' chu'Ha'. ghIq peghDaj 'ang: roDajvo' jeq tlhInganHom   jIH  , 'ej qejqu'mo' Blevins, qun. Total Recall Daqawchugh, Kuato vIrur 'e' Datlhoj. tlhaQ. 
chovnatlhvam bejlaw' latlh De' ja'wI', murI'mo'. TechTVvaD mumuch luneH. Unscrewed with Martin Sargent 'oH pongDaj'e'. murI'DI' tlhIngan DawI' nej   mIv je DaS tuQqangbogh vay'  . Qo' jIjatlhba'. lutwIj vIQIj.   tlhIngan Hol vIchenmoHbe' jIH 'e' vIQIjnISchu'; ghaytan mISpu'.   lutwIj luqel, 'ej murI'qa'. mebchaj vImoj luneHbej. 
vIleng 'e' luDIl. meb pa'mey vIghoS. ram ta luchenmoHmo', 'uQ vISoppu'DI' paw ta pa'Daq muqengbogh Duj. not ta pa' vIghoS; jIHvaD chu' wanI'vam. le'be' pa'. bejwI'pu'vaD quS puS tu'lu'; chaq wa'maH vagh quS. "pa' SuD" vIpIH, 'ach tu'lu'be'; chovnatlhwIj vIloStaHvIS, bejwI'pu' 'ay' retlhDaq jIHvaD quS tu'lu' neH. ta wIqonpa' Martin Laura je vIqIH. taghDI' chovnatlh, tlhIngan Hol jatlh neH Laura, 'ach tlhIngan QIch jatlhmeH, jeQbe'qu'. vIQaH. ?'u'Daq Holvam potlh law' Hoch Hol potlh puS, Hov leng ngotlhwI' SoHchugh? jatlh neH, 'ach Qatlhqu' 'ej nI'qu'. loQ nIngajmoH: ?potlhqu' Holvam, Hov leng bejwI'vaD?. wIqIHpa' not tlhIngan Hol QIch jatlh Laura, 'a jatlhDI' jIyon. 
qonta' Holtej
Dajqu' tlhIngan Hol jatlhwI' 'e' tu'law' De' ja'wI'. qaStaHvIS wa'maH DIS, qaSDI' qep'a', Hoch DIS SaH De' ja'wI', nuyu'meH. teH, roD nuvaq. 'a jISaHbe'; numuchmo', tlhIngan Hol jatlhwI' chu' wISamchugh, Qap. 
puqloDwI'vaD tlhIngan Hol vIghojmoHmo', muyu' neHqu' De' ja'wI'. ghu'vam vIlajchoH. DISben puS muyu' Huj paqHom De' ja'wI'. ghItlhvammo' muyu' neH Howard Stern. Stern DaSovchugh, muvaqqu'mo' bIyay'be'. mu'tlheghvam vImugh 'e' poQ Stern: The rain in Spain falls mainly on the plain. 'op mu'vam Hutlh tlhIngan Hol 'e' vIQIjchoH, 'a SIbI' mubuSHa'choH Stern. wejpuH. 'a jISaHbe'. 
jar puS wen murI' 'e' nID Crank Yankers. pInwI' ngo' lurI', 'ach pa' jIvumtaHbe'mo' jISaHbe' 'ej muSambe'. 'a pongwIj lulo'mo' 'ej qabwIj lu'oSmo', lo'vam vIchaw' 'e' mutlhob. vIghIb. Hol HaDnIS Ray Shanty 'oH chovnatlh pong'e'. tlhIngan Hol jatlhwI' nej, 'ach SamlaHbe' Ray. latlh vumwI' Sam. Bill Evans 'oH pongDaj'e', 'ach nom jatlhmo', Blevins jatlhlaw'. puQDI' Bill, ghogh HablI' chu'Ha'. ghIq peghDaj 'ang: roDajvo' jeq tlhInganHom (jIH), 'ej qejqu'mo' Blevins, qun. Total Recall Daqawchugh, Kuato vIrur 'e' Datlhoj. tlhaQ. 
chovnatlhvam bejlaw' latlh De' ja'wI', murI'mo'. TechTVvaD mumuch luneH. Unscrewed with Martin Sargent 'oH pongDaj'e'. murI'DI' tlhIngan DawI' nej (mIv je DaS tuQqangbogh vay'). Qo' jIjatlhba'. lutwIj vIQIj. (tlhIngan Hol vIchenmoHbe' jIH 'e' vIQIjnISchu'; ghaytan mISpu'.) lutwIj luqel, 'ej murI'qa'. mebchaj vImoj luneHbej. 
San Francisco vIleng 'e' luDIl. meb pa'mey vIghoS. ram ta luchenmoHmo', 'uQ vISoppu'DI' paw ta pa'Daq muqengbogh Duj. not ta pa' vIghoS; jIHvaD chu' wanI'vam. le'be' pa'. bejwI'pu'vaD quS puS tu'lu'; chaq wa'maH vagh quS. "pa' SuD" vIpIH, 'ach tu'lu'be'; chovnatlhwIj vIloStaHvIS, bejwI'pu' 'ay' retlhDaq jIHvaD quS tu'lu' neH. ta wIqonpa' Martin Laura je vIqIH. taghDI' chovnatlh, tlhIngan Hol jatlh neH Laura, 'ach tlhIngan QIch jatlhmeH, jeQbe'qu'. vIQaH. ?'u'Daq Holvam potlh law' Hoch Hol potlh puS, Hov leng ngotlhwI' SoHchugh? jatlh neH, 'ach Qatlhqu' 'ej nI'qu'. loQ nIngajmoH: ?potlhqu' Holvam, Hov leng bejwI'vaD?. wIqIHpa' not tlhIngan Hol QIch jatlh Laura, 'a jatlhDI' jIyon. 	ta wIqonpa' loQ muyu' Martin je. runHa' ghaH. cha' paq vIqem: tlhIngan Hol mu'ghom, Hamlet je. ghaHvaD paqmey vI'agh. Quchlaw'; Hamletvo' SoQHom qawlaw'. 
taghDI' chovnatlhwIj, HotlhwI' tlhopDaq quSDaq jIba'. ngo'qu' quSvam; Dejruplaw'. SIbI' HotlhwI' chu'lu'pa', tI'choH vay'. Hagh Martin jIH je. chu'DI' HotlhwI', HaghlI' Martin. 
ngugh muyu' Martin Laura je. Dochbe'qu' chaH; tlhIngan Hol mung vIQIj. loQ puqloDwI' vIDel (tlhIngan Hol jatlhtaHvIS puqloDwI'). pIm tlhIngan Hol jatlhwI', tlhIngan Hol DawI' 'e' vIQIj. mu'tlhegh puS vImugh 'e' tlhob Martin. I'm a nerd 'oH mu'tlhegh wa'DIch'e'. ben puS, muyu'DI' Howard Stern, mu'mey wIHutlh 'e' vIQIjchoHDI', mubuSHa'choH. jImugh 'e' tlhobDI' Martin, ghu'vetlh vIqawchu', 'ej qaSqa' vIneHbe'. vay' vIjatlhnIS. loQ jIQub, 'ej jIjatlh ?chamwI' jIH?. pupbe', 'ach yap. 
rInchoHDI' ta 'ay'wIj, 'ay' veb vIlIH 'e' tlhob Martin. vIlIHmeH Servin' up a hot dish of Girls Gone Wired vImughnIS. ghuy'cha'. ben puS tlhIngan Hol Del Wired paqHom; tlhIngan Hol yejHaD luyu'. paqHom pong mughnIS, 'ej mu' ?Huj? lo'pu'. wanI'vam vIqaw 'ej mu'vetlh vIlo'qa'. mu'tlheghvammo' vImughbogh jIHembe', 'ach Qu' vIlajnIS. ?nay'Daq be' Huj vIjab? jIjatlh. 
wanI'vetlh vItIvqu', 'ej vItlhoblu'chugh vIruchqangqa'bej. 
	ta wIqonpa' loQ muyu' Martin je. runHa' ghaH. cha' paq vIqem: tlhIngan Hol mu'ghom, Hamlet je. ghaHvaD paqmey vI'agh. Quchlaw'; Hamletvo' SoQHom qawlaw'. 
taghDI' chovnatlhwIj, HotlhwI' tlhopDaq quSDaq jIba'. ngo'qu' quSvam; Dejruplaw'. SIbI' HotlhwI' chu'lu'pa', tI'choH vay'. Hagh Martin jIH je. chu'DI' HotlhwI', HaghlI' Martin. 
ngugh muyu' Martin Laura je. Dochbe'qu' chaH; tlhIngan Hol mung vIQIj. loQ puqloDwI' vIDel   tlhIngan Hol jatlhtaHvIS puqloDwI'  . pIm tlhIngan Hol jatlhwI', tlhIngan Hol DawI' 'e' vIQIj. mu'tlhegh puS vImugh 'e' tlhob Martin. I'm a nerd 'oH mu'tlhegh wa'DIch'e'. ben puS, muyu'DI' Howard Stern, mu'mey wIHutlh 'e' vIQIjchoHDI', mubuSHa'choH. jImugh 'e' tlhobDI' Martin, ghu'vetlh vIqawchu', 'ej qaSqa' vIneHbe'. vay' vIjatlhnIS. loQ jIQub, 'ej jIjatlh ?chamwI' jIH?. pupbe', 'ach yap. 
rInchoHDI' ta 'ay'wIj, 'ay' veb vIlIH 'e' tlhob Martin. vIlIHmeH Servin' up a hot dish of Girls Gone Wired vImughnIS. ghuy'cha'. ben puS tlhIngan Hol Del Wired paqHom; tlhIngan Hol yejHaD luyu'. paqHom pong mughnIS, 'ej mu' ?Huj? lo'pu'. wanI'vam vIqaw 'ej mu'vetlh vIlo'qa'. mu'tlheghvammo' vImughbogh jIHembe', 'ach Qu' vIlajnIS. ?nay'Daq be' Huj vIjab? jIjatlh. 
wanI'vetlh vItIvqu', 'ej vItlhoblu'chugh vIruchqangqa'bej.    :    qaS noHwI'pu' poHDaq wo'Daq qub Soj
mo'ab HatlhDaq jaH be'leHemjuDe' loD
jaH je be'nalDaj cha' puqloD je

   :    Iy'lImeleH ghaHpu' loD pong'e'
ney'omI' ghaHpu' be'nalDaj pong'e'
ma'lon Qileon je chaHpu' puqloDDaj pong'e'
be'leHemjuDe' erataytngan chaHpu'
mo'ab Hatlh lu'el 'ej pa' yIntaH chaH

   :    Heghpu' Iy'lImeleH 'ej chuv ney'omI cha' puqloDDaj je

   :    mo'ab be'pu' Sawpu' puqloDpu'
'orpa pongpu' wa' 'ej rut pongpu' wa'
wa'maH DISvaD pa' yIntaH chaH

   :    Heghpu' cha' puqloD
DaH puqloDpu'Daj loDnalDaj je ghajbe'pu' be'

   :    mo'ab mej 'e' qeq be'
ghotpu'Daj qaw joH'a' 'ej ghotpu'DajvaD Soj nobpu'
'e' mo'ab HatlhDaq Qoypu'mo'

   :    vaj Daq mej cha' puqloD be'nal ghaH je
'ej juDe'Daq leng tagh chaH

   :    cha' puqloD be'nal jatlh ney'omI
SoS juHDaq yImej jatlh
jIH Heghghach je juQaQmo' DuQaQjaj joH'a' jatlh

   :    bIleSlaHbogh tlhIHDaq juH loDnal je nobjaj joH'a' jatlh
quvmoH 'ej SaQqu'

   :       ghomlI' HumanDaq machegh je lujatlh

   :       peDoH puqbe'wI'
qatlh tutlha'
bogh puqloD 'e' vIghaj'a' 'e' loDnalra' chaHjaj

   :       peDoH puqbe'wI'
Hemeyra' Daleng tlhIH
loDnal ghajmo' jIqan
tulghach vInob'a' pagh loDnal vIghaj'a' pagh ghuloD vIbogh'a'

   :       loD mojvIS puqloDpu'vetlh'e' SuloSqang'a'
loDnal ghajbe'vIS Suratlh'a'
peratlhbe'qu'
ney'omIvaD Seng joH'a''e' tlhIHvaD jI'IQqu'

   :       SaQqa'
vaj 'orpa mej 'ach ratlh rut

   :       qorDu''a'DajDaq joHDajDaq ej chegh 'orpa 'e' Datu'
yItlha'qu'

   :       qalon 'e' Datlhobbe'
voghDaq bIlengchugh pa'Daq jIleng
vogh bIyInchugh pa' jIyIn
qorDu''a'lI' jIH qorDu''a'wI''e' 'ej joH'a'lI' jIH joH'a'wI''e'

   :       Daq bIHegh jIHegh 'ej pa' jImol
jIHvaD Dochvam latlh je qaSmoHjaj joH'a' nulagh Heghghach

   :       QubchoHbe' 'e' tu'DI' ney'omI'e' pon 'e' mev

   :       be'leHemDaq lenglI' chaH
be'leHemDaq pawDI' Sey veng naQ
ney'omI jIH'a' nuvvam'e' tlhob Hoch

   :       ney'omI pongbe'lu' 'ach mara ponglu' yInghachwIj 'IQqu' raDmo' joH'a'

   :       jImejDI' jInaQ 'ej jIcheghDI' jIchIm
jIHDaq joH'a'mo' qaSpu' Dochmey 'e' Datu'DI' ney'omI chopong'a'

   :       vaj chegh ney'omI 'ej rut'e' mo'abnganbe' tlhejbogh Haw' mo'ab
taghDI' yobghach tIr be'leHemDaq paw chaH
nIn wInatlhmo' tugh mev tayqeq wISovbogh. choHon'a'? ghum ngeb vIghum'a'?

ngoDmey tIqel.

wa': choHbe'chugh ghu'maj, wejmaH nem loj Hoch nIn 'e' lumaq tejpu'.

cha': nIn lulo'chu'meH China'nganpu', yapbe' Huchchaj, 'ach maHvaD Hoch luchenmoHmeH China'nganpu',
DIDIl. Huch luSuq, vaj nIn lunatlhchoH China'nganpu'. nIn lunatlhmeH DIb lughaj je. nurur.

wej: lawchu' China'nganpu'. nIn natlhchoHDI' China'nganpu', nom loj. chaq cha'maH nem loj.

chaq wa'maH vagh nem loj.

nIn wIQanmeH noHmaj vebHa' wISuv. meqvam rapmo' noHmaj veb wISuv. DaH nInvaD neH
maSuvqang. nInmo' Iraq wISuv. nuH'a' ghajlaw' Iraq 'ej meqvammo' Iraq wISuv 'e' maq DevwI'ma' HoQ,
'ach nuH'a' ghajbej North Korea, 'ej nIn Hutlh, vaj North Korea wISuvqangbe'. meq ngeb 'oH nuH'a''e'. meqna'
'oHba' nIn'e'.
	

ja' DevwI'ma' HoQ, ?qay'be'. bIQSIp wIlo'choH. Fuel Cell DI'ItlhmoH.  nIn wIlo'. pemHov tIH
wIlo'. pumtaHmo' bIQ, HoSvam wIlo'. vIHtaHmo' SuS, HoSvam wIlo'.?

Fuel cell Hap waghmo', wa' fuel cell puHDuj wagh law' vagh puHDuj motlh wagh puS. qay'be' chenmoHghach.
qay' Hap. Hap yap Hutlh qo'.

Dat bIQSIp net Sov, 'ach watlhbe'. bIQSIp wIlo'meH watlhnIS. Qatlh watlhmoHmeH Qu'. nIn
poQ Qu'vam, 'ach nIn wIHutlhchugh, bIQSIp wIwatlhmoHlaHbe'.

nIn motlh qa'meH 'oHbe'  nIn'e'. lamchu'. HoS tarvam. wa' woj choHwI' chenmoHlu'meH,
wa'maH DIS poQlu' 'ej nIn law' poQlu'. wejmaH DIS taH, ghIq woj choHwI' natlhlu'chu'.
QaplaHtaHbe'. Qaw''egh ghIq tar moj puH. 'ul neH lIng. nIn latlh lo'mey DIpoQ.

QIt HoS lIng SuS, pumbogh bIQ, pemHov tIH je. HoS wInatlh 'e' wIghurHa'moHbe'chugh,
yapbe' HoS Halmeyvam.

tlhoy nIn wInatlhtaH. narghlI'bej 'ebmaj. tugh machoH'eghchu'be'chugh, vaj mevbej
tayqeq wISovbogh.

puqpu'lI' tIqel. ngaj wejmaH DIS.

pItlh.
pov juHwIj wItlheD. qaStaHvIS wej rep wIleng. He Hut wIleng. pIj tlhe' He Hut, 'ej
Du'mey law' DIlegh. 'ach Dujmey puS DIlegh.

qaStaHDI' cha' rep, maleSmeH 'ej maSopmeH
mamev. Do'Ha' motlh bIQDep jablaw' Qe'vam. Soj wImumDI', bIQDep rur Hoch wISopbogh. 'oQqar
mIQbogh vISop jIH, 'ej bIQDep vImum. tI Sop SuStel, 'ej bIQDep mum ghaH je.

tugh malengqa'. qaStaHDI' wa' rep, Rehoboth BeachDaq wIpaw. 'uQ wISop (bIQDep wImumbe'!), loQ mayIt,
ghIq maQong.

vIneH, 'ach Hoch 'ay'mey ghajbe' bIH jabbogh Qe'Hom. ?DaH Italian soda vIchenmoHlaHbe'.
jIQoS.? jatlh tebwI'. ?ram? jIjatlh.

pa'majDaq cards wIQuj. lutmey wIbej je. Doctor Who Stargate je wIbej. mayIt 'ej Suypu' wISuch.
Qujmey taQwI'mey je ngev wa' Suy. 'aqroS legh SuStel 'ej SeychoH. ?yIlegh!? jatlh,
jach. jIlegh. 'aqroSDaq rar jumqu'wI'. mep pig 'oH. telDu' ghaj. 'ej puvtaH. ?pig puvbogh!? jatlh SuStel. Dochvam muSHa'bej. meq ghajbej, 'ach
vIngu'laHbe'.
	

vIneHqa'. ?DaH wa' chenmoHlaHbej? jIjatlh. Segh vIwIv 'ej vIpoQ. ?nuqDaq 'oH 'e'??
pInDaj tlhob tebwI'. qaStaHvIS tup puS, nej. maloS. tagha', jatlh tebwI', ?Do'Ha' wIghajbe'. vIchenmoHlaHbe'.? loQ jIQeH. not chenmoHlaHchugh, qatlh HIDjolevDaq ghItlh?
toH, chaq chenmoHlaH Qe' latlh. vItu' 'e' vIHech.

bIQ HeHDaq wIjaH. qaStaHvIS cha' rep bIQDaq maQuj 'ej yavDaq maleS. bIrqu' bIQ.
pa'majDaq wIcheghDI', jIDoy'qu'law'. vaj jIQong. qaSDI' bID rep jIvem. jIDoy'qu'.
jIQongqa'. qaSDI' bID rep latlh jIvemqa'. jIDoy'qu'bej. 'ach ghungchoH SuStel, 'ej loQ
jIghunglaw', vaj Qe'Daq majaH. mayIttaHvIS, maja'chuq. tujqu' muD, 'ej porghwIj DIrwIj je
meQlaHbej pem Hov. maQujtaHvIS, nuHIv pem Hov. wovqu'. tujqu'. 'ej pIj bIQ
tlhutlhbe'lu'chugh vaj pIvbe'moHlaHbej pem Hov. Qe'Daq wIpawDI', bIQ vItlhutlh 'ej QIt 'uQ
vISop. jIpIvchoHlaw'.

nIQ wISoptaHvIS wImerlu'. wafflemey wISoprupDI', Doch jum tu' SuStel. syrup ngaSwI'Daq ghewmey
mach tu'lu'. ants bIH. chaq ghewmey Sop parHa' 'op nuvpu', 'ach jIHvaD 'upqu'. vaj nIQmaj
wISoptaHbe'.

ghIq  wInejqa'. Qe'Hom rap wISuchqa'. tagha' chenmoHlaH chaH! vaj jIHvaD wa' chenmoH
'ej vItlhutlh. Do'Ha' 'eybe'.

tujqu'qa' muD. qaStaHvIS pov, Suypu' vISuch 'ej nobmey vIje'. SuStelvaD pig puvbogh
vIje'. pegh. Saturday ram jevqu'. pa'maj wItlheDDI' 'uQ vISopmeH SIS. 'ach loQ bIrchoH muD.

po Rehoboth Beach wItlheD. DungluQ 'angghal qepHom wIjeS. ghIQ juHwIjDaq wIjaH. juHDajDaq leng neH
SuStel, vaj ghaHvaD nobDaj vInob. Quchqu'choH. muSHa'bej. taQqu' ghaH.



